\chapter*{Sommario}
\label{cha:sommario}
\addcontentsline{toc}{chapter}{Sommario}

La gestione sicura della memoria rappresenta un pilastro fondamentale nella
programmazione moderna e nella cybersecurity, essenziale per prevenire vulnerabilità
ed errori che possono compromettere la stabilità e la sicurezza dei sistemi informatici.
Statistiche recenti mostrano che la maggior parte delle debolezze nelle grandi
codebase è riconducibile a problematiche di \textit{memory safety}, rendendo
questo tema una priorità per la sicurezza del software.

\vspace{0.5em}
\noindent
Questo elaborato si propone di offrire una guida pratica per rafforzare la
sicurezza della memoria lungo l'intero ciclo di vita del software (SDLC). Dopo un'introduzione
al concetto di memory safety, sia dal punto di vista formale che pratico, viene presentata
una panoramica delle principali classi di vulnerabilità (come buffer overflow, use-after-free,
null pointer dereference, etc.) e dei casi reali più rilevanti ad esse associati.
La tesi prosegue con un'analisi approfondita delle tecniche di mitigazione
applicabili nelle diverse fasi dello sviluppo, evidenziandone vantaggi, limiti e
contesti d'uso.

\vspace{0.5em}
\noindent
A supporto degli aspetti teorici, viene presentato un caso studio basato su un'applicazione
C intenzionalmente vulnerabile, analizzata tramite strumenti di analisi statica
e dinamica. L'analisi è proseguita concentrandosi su una vulnerabilità specifica,
per la quale sono state messe a confronto due tecniche di mitigazione: l'adozione
di best practice e l'impiego di librerie esterne specializzate.

\vspace{0.5em}
\noindent
Il contributo principale di questo lavoro consiste nella sistematizzazione delle
tecniche di mitigazione secondo il SDLC e nella dimostrazione pratica della loro
efficacia. L'elaborato si rivolge a studenti e sviluppatori interessati a
ridurre le superfici di attacco e il rischio di incidenti causati da una
gestione non sicura della memoria, fornendo indicazioni operative e strumenti replicabili.