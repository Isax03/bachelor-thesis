\chapter{Memory Safety nel SDLC}
\label{cha:sdlc}

Dopo aver introdotto i concetti fondamentali legati alla memory safety e aver
visto l'impatto che una gestione errata della memoria può avere sulla sicurezza,
sull'affidabilità e sulla stabilità del software, questo capitolo si concentra
su come questi principi possano essere concretamente integrati all'interno del
ciclo di vita dello sviluppo del software \textit{(Software Development Life Cycle,
SDLC)}.

La memory safety non è un obiettivo che può essere raggiunto in un singolo momento
del processo di sviluppo, ma deve essere perseguito lungo tutte le sue fasi. Una
falla memory-unsafe, infatti, può essere introdotta in qualsiasi momento, in
maniera più o meno diretta: dal linguaggio di programmazione utilizzato,
passando per la qualità del codice, fino ad arrivare all'ambiente di esecuzione.
Per questo motivo, ogni fase dello SDLC rappresenta un'opportunità per prevenire,
individuare e mitigare vulnerabilità legate all'uso insicuro della memoria. Comprendere
il contributo specifico di ciascuna fase alla sicurezza della memoria consente ai
team di sviluppo di adottare una strategia integrata e preventiva, riducendo
significativamente il rischio di introdurre vulnerabilità critiche nel sistema.

Va sottolineato fin da subito che le tecniche, gli strumenti e i linguaggi eventualmente
citati \textit{non} vanno intesi come universali o necessariamente ottimali per
ogni contesto. L'obiettivo di questo capitolo non è infatti quello di raccomandare
soluzioni specifiche, ma piuttosto fornire un \textit{quadro strutturato di
buone pratiche e approcci} che possono essere adattati in base ai requisiti del progetto,
alle risorse disponibili e al contesto applicativo.

\input{chapters/sdlc/preliminary_stages.tex}
\input{chapters/sdlc/development.tex}
\input{chapters/sdlc/testing.tex}
\input{chapters/sdlc/deployment.tex}
\input{chapters/sdlc/maintenance.tex}