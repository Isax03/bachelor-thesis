\section{Mantenimento}
\label{sec:maintenance}

La fase di mantenimento rappresenta l'ultima, ma non meno importante, tappa del ciclo
di vita del software. In questo stadio, l'obiettivo primario è garantire che il sistema
continui a operare in modo corretto e sicuro nel tempo, rispondendo a nuove
esigenze, aggiornamenti tecnologici e, soprattutto, alla scoperta di nuove vulnerabilità.

\subsection{Tracciamento delle Dipendenze}
\label{sec:tracciamento-dipendenze}

Un aspetto critico per la sicurezza della memoria nel lungo periodo è la
gestione delle dipendenze software, specialmente quando si utilizzano librerie esterne,
spesso sviluppate in linguaggi memory-unsafe come C e C++.

Sistemi moderni possono contare su strumenti di dependency tracking
automatizzati, in grado di:
\begin{itemize}
  \item identificare vulnerabilità note tramite l'integrazione con database CVE

  \item notificare la presenza di versioni obsolete o insicure

  \item suggerire aggiornamenti sicuri o alternative memory-safe
\end{itemize}

Framework come OWASP Dependency-Check\footnotemark o strumenti integrati nei
sistemi di CI/CD (es. GitHub Dependabot) automatizzano parte di questo processo,
facilitando la gestione reattiva delle vulnerabilità. In contesti critici è inoltre
consigliabile: \footnotetext{\url{https://owasp.org/www-project-dependency-check/}}
\begin{itemize}
  \item mantenere un \textit{Software Bill of Materials} (SBOM), per avere un inventario
    trasparente delle dipendenze. \\ Uno SBOM è utile per la verifica continua
    di vulnerabilità in fase di mantenimento, ma può essere poi riutilizzato nella
    successiva iterazione del SDLC in fase di pianificazione, per valutare l'impatto
    della sostituzione o dell'aggiornamento di una libreria.

  \item ridurre il numero di dipendenze esterne inutili (minimizzazione della
    superficie di attacco)

  \item preferire librerie attivamente manutenute e con audit pubblici di sicurezza
\end{itemize}

In linguaggi come Rust, che enfatizzano la sicurezza di tipo e l'ownership, è comunque
fondamentale monitorare i crate esterni, specialmente quelli che usano blocchi
\texttt{unsafe} o effettuano Foreign Function Interface (FFI) verso codice legacy.
Il tracciamento deve essere quindi parte integrante del workflow di mantenimento.

\subsection{Monitoraggio e Logging}
\label{sec:monitoraggio-logging}

Oltre al tracciamento delle dipendenze, una strategia efficace di mantenimento
prevede l'adozione di sistemi di monitoraggio e logging, con l'obiettivo di individuare
comportamenti anomali potenzialmente legati a vulnerabilità di memoria.

In particolare, i meccanismi di logging possono aiutare a:
\begin{itemize}
  \item rilevare accessi fuori dai limiti o crash ripetuti

  \item diagnosticare memory leak persistenti

  \item correlare anomalie a specifici aggiornamenti di codice o librerie
\end{itemize}

In definitiva, l'integrazione di tecniche di osservabilità avanzata rappresenta un
fattore abilitante per una manutenzione proattiva, capace di prevenire l'escalation
di vulnerabilità latenti e migliorare la resilienza complessiva del sistema
software.