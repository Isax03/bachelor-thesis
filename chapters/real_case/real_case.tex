\chapter{Caso studio}
\label{cha:real_case}

\section{Presentazione}
\label{sec:presentation}

Dopo aver illustrato nei capitoli precedenti le principali vulnerabilità legate alla
gestione della memoria e le relative tecniche di mitigazione, questo capitolo
presenta un caso studio pratico, volto a dimostrare come i concetti teorici possano
essere applicati concretamente a un progetto reale.

\subsection*{Metodologia di selezione del progetto}

Per condurre un'analisi efficace delle vulnerabilità di memory safety, esistono due
alternative principali nella scelta del caso studio: utilizzare un progetto open
source esistente oppure crearne uno appositamente per scopi dimostrativi.

L'analisi di progetti open source presenta tuttavia alcune problematiche
ricorrenti:
\begin{itemize}
  \item I progetti realmente utilizzati in produzione risultano già abbastanza robusti
    e testati, rendendo poco significativa l'analisi di vulnerabilità.

  \item I progetti ``educational'' sono spesso troppo semplificati e artificiali
    per rappresentare scenari realistici di sviluppo software.
\end{itemize}

In considerazione di queste limitazioni, si è optato per la seconda alternativa:
la creazione di un nuovo progetto realistico ma deliberatamente vulnerabile. A tal
fine, è stato impiegato \textit{GitHub Copilot}\footnote{\url{https://github.com/features/copilot}}
in modalità \textit{Agent}, richiedendo esplicitamente la generazione di codice
per un'applicazione plausibile, scritta in C, che includesse vulnerabilità
comuni di memory safety a fini educativi e dimostrativi. Per trasparenza, il
prompt utilizzato è disponibile in appendice (\autoref{appendix:prompt}).

\subsection*{Descrizione del progetto}

Il progetto risultante è un \textbf{file tracker}, ovvero un'applicazione a riga
di comando che monitora una directory specificata, rilevando in tempo reale la
creazione, modifica e cancellazione di file. Il programma supporta le seguenti
funzionalità:
\begin{itemize}
  \item Filtraggio dei file mediante pattern

  \item Configurazione dell'intervallo di polling

  \item Logging su file

  \item Modalità verbosa per debug
\end{itemize}

Nonostante la sua apparente semplicità, il codice è strutturato in più moduli e include
numerosi bug intenzionali che rappresentano vulnerabilità tipiche del linguaggio
C.

Una descrizione dettagliata di ciascuna vulnerabilità è disponibile nel file \texttt{README.md}
del progetto\footnote{Progetto GitHub: \url{https://github.com/Isax03/unsafe-file-tracker}}.

\begin{quote}
  \textbf{Nota:} È importante sottolineare che, in un contesto reale di progettazione
  ex novo, molte delle vulnerabilità analizzate in questo capitolo avrebbero
  potuto essere evitate scegliendo un linguaggio memory safe già in fase di
  design (\autoref{sec:linguaggio}).

  Tuttavia, l'approccio adottato in questo caso studio è deliberatamente diverso:
  si è scelto di partire da un'applicazione scritta in C, linguaggio storicamente
  vulnerabile ma ancora ampiamente utilizzato, per illustrare concretamente l'efficacia
  (e le limitazioni) degli strumenti di analisi e delle tecniche di mitigazione
  nel contesto di un progetto esistente. Questo consente di simulare un caso realistico
  di refactoring e messa in sicurezza di software legacy, situazione frequente
  nel mondo industriale.
\end{quote}

Nel corso del capitolo vengono illustrati:
\begin{itemize}
  \item I principali difetti rilevati tramite analisi statica

  \item Tre scenari di test che scatenano il rilevamento di errori con l'analisi
    dinamica

  \item Il confronto tra l'applicazione di best practices e l'uso di librerie per
    mitigare la vulnerabilità del primo scenario
\end{itemize}

Questo caso studio rappresenta quindi una dimostrazione concreta dell'approccio
proposto nella tesi: identificare, analizzare e mitigare vulnerabilità di
memoria lungo il ciclo di vita del software, anche in assenza di exploit attivi.

\begin{quote}
  \textbf{Dettagli dell'ambiente:} Il progetto è stato analizzato, compilato ed eseguito
  su un sistema \textit{Linux} (Ubuntu 24.04.2 LTS). Di conseguenza, tutti i risultati
  presentati fanno riferimento a tale ambiente.

  Nonostante i tool utilizzati siano generalmente disponibili anche su altri sistemi
  operativi, non si garantisce il corretto funzionamento né la piena
  compatibilità su piattaforme diverse, poiché potrebbero sussistere differenze nei
  compilatori, nelle librerie di sistema o nei meccanismi di gestione della
  memoria che influenzano l'efficacia degli strumenti e la riproducibilità dei
  risultati.
\end{quote}

\input{chapters/real_case/initial_analysis.tex}
\input{chapters/real_case/mitigations.tex}